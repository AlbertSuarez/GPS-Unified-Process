# **SISTEMA ACME - VISIÓ** #

## **1. INTRODUCCIÓ** ##


Intercanvi de temps, un terme que encara no està prou concebut per la societat però que aporta una nova manera d’obtenir i oferir serveis. 

El sistema que pretenem crear s’aprofita d’aquest concepte i intenta crear una comunitat en la qual tothom pugui oferir les seves habilitats per ajudar a altres persones a canvi d’obtenir temps. Aquest temps podrà ser canviat posteriorment per un servei realitzat per un altre membre de la comunitat, mantenint així un cicle d'oferiments i recepcions de serveis.

L’intercanvi de temps és un mètode que permet a persones amb dificultats econòmiques, persones amb problemes de salut i persones amb problemes socials obtenir serveis que altrament no podrien. A més a més, permet una millor socialització de les persones participants.

El nostre sistema, per tant, permetrà obtenir societats amb persones més conscients de la seva comunitat i establir una millor socialització d'aquestes persones amb el seu entorn. 


## **2. EL PROBLEMA** ##

Degut a la crisi actual, molta gent no disposa dels recursos econòmics necessaris per poder afrontar algunes tasques del dia a dia.
 
A més a més, la situació actual de la nostra societat i la seva evolució, fomenta relacions a distància on cada cop és més comú que els ciutadans desconeguin el seu entorn i la seva comunitat de veïns.

 Arran d'aquesta última problemàtica, també és objecte de preocupació les repercussions que aquest aïllament social està causant a les persones d'edat més avançada, incapacitades per realitzar totes les seves tasques i sense suficients ajudes socials. 


## **3. PARTS INTERESSADES** ##

1. *Habitants de Barcelona*. Qualsevol habitant de Barcelona pot estar interessat a rebre serveis, sigui per motius econòmics o socials. La seva principal responsabilitat serà la de fer ús de l'aplicació i compartir-la amb els seus per tal d'expandir la tendència.
2. *Inversors*. Seran els responsables de finançar el projecte perquè aquest es pugui iniciar. La seva principal responsabilitat serà aportar l'inversió econòmica necessària per desenvolupar el projecte.
3. *Proveïdor de serveis al núvol*. Empresa que proveirà de servidors pel funcionament de l'aplicació. La seva principal responsabilitat serà mantenir els servidors en funcionament en tot moment.
4. *Competidors*. Empreses o particulars que es dediquen a la realització d'aplicacions semblants. La seva principal responsabilitat es interessar-se en el desenvolupament del nou software per tal de obtenir idees i millorar el seu respectiu sistema.
5. *Equip del projecte*.Persones que dedicaran temps en el desenvolupament del software. La seva principal responsabilitat és aportar temps i esforç per tal d'obtenir una aplicació atesa a les expectatives.
6. *Equip de manteniment*. Persones que mantindran el sistema un cop acabat de desenvolupar. La seva principal responsabilitat és garantir la estabilitat de l'aplicació i mantenir-la al capdamunt del mercat.


## **4. EL PRODUCTE** ##

### 4.1. Perspectiva del producte ###

El nostre producte serà principalment una app per a smartphones. No obstant, també s'incorporarà una plataforma web per comoditat de l'usuari o per si l'usuari no disposa d’un telèfon intel·ligent. Tant l'aplicació d’smartphone com la plataforma web requereixen connectivitat a Internet per dur a terme la seva funcionalitat.


![Esquema de connectivitat](https://bytebucket.org/AlbertSuarez/gps-up-23/raw/97148a1a27ccfb3e0d85c2fb93ae70f7a7f9e512/EsquemaDeConnectivitat.png?token=499c5cb1928375b8cab567f7a993c08ff775e0b6)

### 4.2. Descripció del producte ###

1. *Esborrar Usuari*. Es pot esborrar un usuari si aquest no ha seguit les regles de la comunitat.
2. *Registrar-se*. Per poder utilitzar l’aplicació, l'usuari s'ha d'incorporar al sistema. 
3. *Iniciar Sessió*. Per poder utilitzar l’aplicació l'usuari ha d’iniciar sessió. 
4. *Oferir un servei*. L’usuari pot crear un anunci especificant quin servei ofereix.
5. *Retirar un servei*. L’usuari pot esborrar el seu anunci.
6. *Veure un servei*. Es pot veure la informació d’un servei.
7. *Modificar un servei*. Es pot modificar la informació d’un servei.
6. *Veure ofertes de serveis*. L’usuari pot veure un llistat d’ofertes d’altres usuaris per trobar el que necessita.
8. *Contactar amb un altre usuari*. L’usuari, en trobar l'oferta de servei que necessita, pot contactar amb l’usuari que l'ofereix per tal d'establir un acord en la realització del servei.
9. *Buscar servei*. Es pot buscar un servei a través de paraules clau.
10. *Contactar amb un usuari*. L’usuari podrà contactar amb un altres usuari de la comunitat.
11. *Valorar el servei d’un usuari*. Un cop realitzada la tasca, l’usuari pot valorar el servei realitzat.
12. *Intercanviar temps amb un altre usuari*. Un cop realitzat el servei, l'usuari realitzador de la tasca ha de rebre el temps acordat per part de l'usuari receptor.
13. *Buscar ubicació*. L’usuari podrà saber concretament on es realitza un servei.
14. *Vincular amb el calendari personal*. L’usuari podrà vincular-se l’esdeveniment en el seu propi calendari.

 
### 4.3. Supòsits de funcionament ###

1. *Pagament Satisfactori*. Un cop realitzada l’activitat demanada el client pagarà al treballador el temps acordat.
2. *Temps suficient*. El client a l’hora de contractar el servei disposa del temps necessari per poder-lo pagar.
3. *Smartphone o PC*.L'usuari de la comunitat disposarà d'un smartphone i/o un ordinador per tal d'accedir a l'aplicació.
4. *Connectivitat*. L'usuari tindrà, sempre que vulgui utilitzar l'aplicació, connectivitat a Internet.
5. *Acords Legals*. Els usuaris no efectuaran accions fraudulentes que puguin afectar al comportament del sistema.
 
### 4.4. Dependències sobre altres sistemes ###

1. *Google Maps*. Per poder filtrar els serveis en funció de la seva localització el sistema interactuarà amb Google Maps.
2. *Facebook*. Per tal de poder contactar més fàcilment amb altres usuaris i, a la vegada, poder verificar la seva identitat.
1. *Google Calendar*. Per poder afegir al calendari quan es produirà un servei contractat o quan s’ha d’efectuar un servei ofert.

  
### 4.5. Altres requisits ###

1. *Aparença*. El sistema ha de disposar d'un disseny atractiu i d’ús senzill que convidarà a l'usuari a fer-ne ús.
2. *Usabilitat*. El sistema ha de ser intuïtiu i fàcil d’usar.
3. *Eficiència*. El sistema ha de respondre a l’usuari en menys d'un segon.
4. *Precís*. El sistema ha de establir un format determinat per tal d'evitar malentesos entre usuaris.
5. *Disponibilitat*. El sistema ha d’estar disponible sempre.
6. *Adaptabilitat*. El sistema ha de funcionar en qualsevol navegador web i smartphone.
7. *Immunitat*. El sistema ha d'estar protegit d’atacs externs i infeccions per software maliciós.
8. *Legalitat*. El sistema ha de complir totes les lleis necessàries i ha de garantir a l’usuari que les seves dades estaran protegides segons les lleis.

## **5. RECURSOS** ##

* [1] http://www.bdtonline.org/

* [2] http://www.lavanguardia.com/vida/20100525/53933533287/siete-bancos-de-tiempo-operan-en-barcelona-para-cruzar-favores-entre-socios.html

* [3] https://es.wikipedia.org/wiki/Banco_de_tiempo

* [4] http://adbdt.org/
